# IDEA DO PROXECTO

O propósito principal deste proxecto é crear unha aplicación ca que se poida levar un control de reprodución nunha gandería de vacún, onde ir apuntando os procesos que se van realizando do ciclo de reprodución a cada animal, así como o resultado das probas que se lle van realizando e os estados polos que vai pasando durante este período, ademáis de controlar os prazos e estados polos que vai pasando durante o período de xestación ata o momento do parto.

Esta é unha aplicación destinada a ganderías de vacún de todo o mundo, pois o proceso é sempre o mesmo, non depende da ubicación ou dos mecanismos que leve cada gandería. Existen xa algunhas aplicacións que se dedican a xestión dunha explotación gandeira, non só a parte de reprodución, pero este tipo de aplicacións está destinado a ganderías con un volume de animais e producción alto, a parte de que o prezo destas aplicacións é un gasto importante que ganderías con un número medio ou baixo de animais non van a rentabilizar. 

Para grandes ganderías existen algunhas aplicacións moi extensas, que recollen todos os datos de cada animal: a reprodución, a produción de leite, os tratamentos veterinarios recibidos... Ademáis, levan o control de ventas e compras de animais, prezos de venta dos animais, gastos xerais e específicos da gandería, etc. Este tipo de aplicacións nunha gandería mediana ou pequena non é viable, pois require un gasto de tempo levar ao día toda esta información que moitas veces o gandeiro non pode invertir, e acaba ocorrendo que en moitos casos os datos están desactualizados, polo o que a aplicación xa non nos daría un control real da gandería.

En moitos casos, os propietarios de ganderías medianas e pequenas prefiren levar toda esta xestión mediante arquivadores, pois non lle require mais esforzo que recoller os informes e gardalos clasificados por arquivadores e consultar a man cando necesiten buscar algún tipo de información concreta que ter que introducir tantos datos nun programa. Pero no caso da reprodución, que teñen que levar un control máis a miúdo da situación na que se encontra cada animal, resúltalle moito máis cómodo levar toda esta información informatizada e que o programa lle dos procesos que ten que realizar a cada animal en determinados momentos.

Así, preguntando a varios propietarios de ganderías medianas, encontras casos nos que teñen aplicacións de xestión de toda a explotación (co desembolso económico que supón), e só están utilizando o apartado da reproducción, pois é o que máis útil lle resulta e compénsalle invertir un tempo a levar ao día toda esa información polo cómodo que lle resulta buscar qué animais están listos para inseminar, qué animais están inseminados e ten que mirar o veterinario para ver se están preñados ou non, etc. Ademáis, estas aplicacións permiten imprimir informes cos datos das vacas que ten que mirar o veterinario, polo que é moi cómodo imprimir o informe e buscar na gandería por número as vacas e saber que ten que mirar de cada unha: se está en celo, se está preñada ou non, facer o sexado da cría co ecógrafo, etc.

Esta aplicación recollería a parte destas aplicacións que xa existen que máis útiles lle resultan a estas ganderías, simplificando así o programa para que non lle resulte tan complexo a introdución dos datos e a busca de información para levar a cabo a reprodución dos animais, e evitar así o gasto en unha aplicación da que non lle sacan todo o partido que poderían.

Para cubrir as necesidades principais destas ganderías á hora de controlar a reproducción dos animais, a aplicación creada consta de varias funcionalidades importantes:
- Altas, baixas e modificacións de animais: permite dar de alta un animal, borralo ou modificar algún dato deste.
- Altas de inseminacións, revisións, secado[^1] e partos.
- Informes de animales en espera para inseminar, para revisar ou para parir.
- Avisos de animales que están en período de secado.

A aplicación é específica para unha parte da xestión dunha gandería, e nun futuro podería crearse outras aplicacións de outras partes específicas da xestión dunha gandería, de tal forma que se crease unha aplicación maior formada por módulos, e cada gandeiro decidise que módulos se son útiles e así compralos e acoplalos ao programa. Así, cada módulo ten un prezo, pois tería licencia de software comercial, pero o gandeiro compararía só aqueles que utilizaría, non como sucede actualmente. Este sería o primeiro módulo creado, pois é o máis solicitado.




--------------------------------------------------------------------------------------------------------------------------------------- 
[^1]: O secado é o proceso no cal se corta a produción de leite dun animal aos 7 meses do período de xestación, para que volva a producir leite ao parir, para que teña un período de descanso.